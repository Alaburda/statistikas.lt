{
  "hash": "192eb8982c95fcd1f93827e6069f96dd",
  "result": {
    "markdown": "---\ntitle: \"Kaip pasirengti RStudio darbui?\"\neditor: visual\n---\n\n\n# Parsisiųsti RStudio\n\nParsisiųsti RStudio galima iš [Posit svetainės](https://posit.co/download/rstudio-desktop/). Pirmą kartą atsidarius RStudio jus pasitiks toks langas:\n\n![](images/image-416090116.png)\n\nNepasimeskite! Jis sudarytas iš keturių dalių:\n\n![](images/image-895040080.png)\n\n-   .R failo erdvė - tai yra atidaryto failo redaktorius. Jeigu norime rašyti komandas, bet nebūtinai jas iškart paleisti, jas rašome šioje erdvėje.\n\n-   Konsolė - tai yra vieta, kur R mums spausdins pranešimų žinutes bei galėsime įvesti komandas, kurios būtų iškart paleidžiamos.\n\n-   Užkrauti duomenys - tai yra langas, kuris rodo, kokie duomenų rinkiniai yra užkrauti į R aplinką\n\n-   Failų naršyklė - tai yra langas, kuris atitinka *File Explorer.*\n\nGali būti, jog pirmąkart atsidarius RStudio jums rodys tik 3 langus. Taip yra dėl to, jog neturime atsidarę jokio failo, kuriame būtų galima rašyti kodą. Naują failą galima atsidaryti su klavišų trumpiniu *Ctrl + Shift + N*.\n\n# Parsisiųsti reikalingus paketus\n\nR yra programavimo kalba, kuri savaime yra pritaikyta statistinėms analizėms. Dėl to nemažai funkcijų jau galima naudoti be papildomų žingsnių, bet kai kurie funkcionalumai turi būti papildomai įdiegti su **bibliotekomis**. Bibliotekos yra funkcijų rinkiniai, kuriuos kiti žmonės sukuria, jog išplėstų R funkcionalumą. Pavyzdžiui, **ggplot2** biblioteka yra nepamainoma grafikų vizualizavimui.\n\nNusikopijuokite komandą žemiau į savo **konsolę** ir spauskite **Enter**:\n\n\n::: {.cell}\n\n```{.r .cell-code}\ninstall.packages(c(\"ggplot2\",\"knitr\",\"dplyr\",\"readxl\"))\n```\n:::\n\n\nKomanda įdiegs reikalingas bibliotekas iš CRAN (dedikuotas serveris, kuris saugo bibliotekas) archyvo. Gali būti, jog susidursite su tokiu pranešimu:\n\n![Jeigu RStudio rodo tokį pranešimą, spauskite \"No\"](presentations/images/image-800554641.png){alt=\"Jeigu RStudio rodo tokį pranešimą, spauskite \\\"No\"}\n\nRStudio šiuo pranešimu siūlo pirma sukompiliuoti biblioteką, o tik tada ją diegti. Rekomenduoju rinktis \"**No**\", nes diegimas bus greitesnis, taip pat kai kurių bibliotekų kompiliavimui reikalingi papildomi funkcionalumai.\n\n# Pirmoji komanda\n\nJeigu iki šiol sėkmingai pavyko viską padaryti, pabandykite įkopijuoti šią komandą į savo konsolę ir paleiskite ją su Enter:\n\n\n::: {.cell}\n\n```{.r .cell-code}\nkruskal.test(data = iris, Sepal.Length ~ Species)\n```\n:::\n\n\nTurėjote **konsolėje** pamatyti panašų vaizdą:\n\n![](images/image-1445112566.png)\n\nDabar pabandykite susikurti naują failą (Ctrl+Shift+N) ir:\n\n-   Įkopijuokite tą pačią komandą į savo sukurtą failą\n\n-   Pasirinkite (pažymėkite lyg norėtume kopijuoti) įkopijuotą komandą\n\n-   Paspauskite **Ctrl + Enter**\n\nJeigu viskas gerai, **konsolėje** turėjote gauti tokį patį pranešimą kaip praeitą kartą, bet dabar turite ir kodo gabaliuką, kurį galite naudokite pakartotinai.\n\n# \n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}